<resources>
    <string name="app_name">जय हनुमान</string>

    <string name="navigation_drawer_open">Open navigation drawer</string>
    <string name="navigation_drawer_close">Close navigation drawer</string>

    <string name="action_settings">Settings</string>
    <string name="action_bell">Bell</string>
    <string name="action_sankh">Sankh</string>
    <string name="action_om">Om</string>

    <string-array name="content">

        <item>।।दोहा।।\n\nश्री गुरु चरण सरोज रज, \nनिज मन मुकुर सुधार ।\nबरनौ रघुवर बिमल जसु , \nजो दायक फल चारि ।।\n\nबुद्धिहीन तनु जानि के , \nसुमिरौ पवन कुमार ।\nबल बुद्धि विद्या देहु मोहि, \nहरहु कलेश विकार ।।\n\n।।चौपाई।।\n\nजय हनुमान ज्ञान गुन सागर, \nजय कपीस तिंहु लोक उजागर ।\nरामदूत अतुलित बल धामा, \nअंजनि पुत्र पवन सुत नामा ।।\n\nमहाबीर बिक्रम बजरंगी, \nकुमति निवार सुमति के संगी ।\nकंचन बरन बिराज सुबेसा, \nकान्हन कुण्डल कुंचित केसा ।।\n\nहाथ ब्रज औ ध्वजा विराजे, \nकान्धे मूंज जनेऊ साजे ।\nशंकर सुवन केसरी नन्दन, \nतेज प्रताप महा जग बन्दन ।।\n\nविद्यावान गुनी अति चातुर, \nराम काज करिबे को आतुर ।\nप्रभु चरित्र सुनिबे को रसिया, \nरामलखन सीता मन बसिया ।।\n\nसूक्ष्म रूप धरि सियंहि दिखावा, \nबिकट रूप धरि लंक जरावा ।\nभीम रूप धरि असुर संहारे, \nरामचन्द्र के काज सवारे ।।\n\nलाये सजीवन लखन जियाये, \nश्री रघुबीर हरषि उर लाये ।\nरघुपति कीन्हि बहुत बड़ाई, \nतुम मम प्रिय भरत सम भाई ।।\n\nसहस बदन तुम्हरो जस गावें, \nअस कहि श्रीपति कण्ठ लगावें ।\nसनकादिक ब्रह्मादि मुनीसा, \nनारद सारद सहित अहीसा ।।\n\nजम कुबेर दिगपाल कहाँ ते, \nकबि कोबिद कहि सके कहाँ ते ।\nतुम उपकार सुग्रीवहिं कीन्हा, \nराम मिलाय राज पद दीन्हा ।।\n\nतुम्हरो मन्त्र विभीषन माना, \nलंकेश्वर भये सब जग जाना ।\nजुग सहस्र जोजन पर भानु, \nलील्यो ताहि मधुर फल जानु ।।\n\nप्रभु मुद्रिका मेलि मुख मांहि, \nजलधि लाँघ गये अचरज नाहिं ।\nदुर्गम काज जगत के जेते, \nसुगम अनुग्रह तुम्हरे तेते ।।\n\nराम दुवारे तुम रखवारे, \nहोत न आज्ञा बिनु पैसारे ।\nसब सुख लहे तुम्हारी सरना, \nतुम रक्षक काहें को डरना ।।\n\nआपन तेज सम्हारो आपे, \nतीनों लोक हाँक ते काँपे ।\nभूत पिशाच निकट नहीं आवें, \nमहाबीर जब नाम सुनावें ।।\n\nनासे रोग हरे सब पीरा, \nजपत निरंतर हनुमत बीरा ।\nसंकट ते हनुमान छुड़ावें, \nमन क्रम बचन ध्यान जो लावें ।।\n\nसब पर राम तपस्वी राजा, \nतिनके काज सकल तुम साजा ।\nऔर मनोरथ जो कोई लावे, \nसोई अमित जीवन फल पावे ।।\n\nचारों जुग परताप तुम्हारा, \nहै परसिद्ध जगत उजियारा ।\nसाधु संत के तुम रखवारे, \nअसुर निकंदन राम दुलारे ।।\n\nअष्ट सिद्धि नौ निधि के दाता, \nअस बर दीन्ह जानकी माता ।\nराम रसायन तुम्हरे पासा, \nसदा रहो रघुपति के दासा ।।\n\nतुम्हरे भजन राम को पावें, \nजनम जनम के दुख बिसरावें ।\nअन्त काल रघुबर पुर जाई, \nजहाँ जन्म हरि भक्त कहाई ।।\n\nऔर देवता चित्त न धरई, \nहनुमत सेई सर्व सुख करई ।\nसंकट कटे मिटे सब पीरा, \nजपत निरन्तर हनुमत बलबीरा ।।\n\nजय जय जय हनुमान गोसाईं, \nकृपा करो गुरुदेव की नाईं ।\nजो सत बार पाठ कर कोई, \nछूटई बन्दि महासुख होई ।।\n\nजो यह पाठ पढे हनुमान चालीसा, \nहोय सिद्धि साखी गौरीसा ।\nतुलसीदास सदा हरि चेरा, \nकीजै नाथ हृदय मँह डेरा ।।\n\n।।दोहा।।\n\nपवन तनय संकट हरन, \nमंगल मूरति रूप ।\nराम लखन सीता सहित, \nहृदय बसहु सुर भूप ।।\n\n</item>

        <item>आरती किजे हनुमान लला की ।\n दुष्ट दलन रघुनाथ कला की ॥\n\nजाके बल से गिरवर काँपे ।\n रोग दोष जाके निकट ना झाँके ॥\n\nअंजनी पुत्र महा बलदाई ।\n संतन के प्रभु सदा सहाई ॥\n\nदे वीरा रघुनाथ पठाये ।\n लंका जाये सिया सुधी लाये ॥\n\nलंका सी कोट संमदर सी खाई ।\n जात पवनसुत बार न लाई ॥\n\nलंका जारि असुर संहारे ।\n सियाराम जी के काज सँवारे ॥\n\nलक्ष्मण मुर्छित पडे सकारे ।\n आनि संजिवन प्राण उबारे ॥\n\nपैठि पताल तोरि जम कारे ।\n अहिरावन की भुजा उखारे ॥\n\nबायें भुजा असुर दल मारे ।\n दाहीने भुजा सब संत जन उबारे ॥\n\nसुर नर मुनि जन आरती उतारे ।\n जै जै जै हनुमान उचारे ॥\n\nकचंन थाल कपूर लौ छाई ।\n आरती करत अंजनी माई ॥\n\nजो हनुमान जी की आरती गाये ।\n बसहिं बैकुंठ परम पद पायै ॥\n\nलंका विध्वंश किये रघुराई ।\n तुलसीदास स्वामी किर्ती गाई ॥\n\nआरती किजे हनुमान लला की ।\n दुष्ट दलन रघुनाथ कला की ॥\n\n</item>
        <item>दोहा : \n\n*****\nनिश्चय प्रेम प्रतीति ते, बिनय करैं सनमान।\nतेहि के कारज सकल शुभ, सिद्ध करैं हनुमान॥ \n\nचौपाई : \nजय हनुमंत संत हितकारी। सुन लीजै प्रभु अरज हमारी॥\nजन के काज बिलंब न कीजै। आतुर दौरि महा सुख दीजै॥\n\nजैसे कूदि सिंधु महिपारा। सुरसा बदन पैठि बिस्तारा॥\nआगे जाय लंकिनी रोका। मारेहु लात गई सुरलोका॥\n\nजाय बिभीषन को सुख दीन्हा। सीता निरखि परमपद लीन्हा॥\nबाग उजारि सिंधु महँ बोरा। अति आतुर जमकातर तोरा॥\n\nअक्षय कुमार मारि संहारा। लूम लपेटि लंक को जारा॥\nलाह समान लंक जरि गई। जय जय धुनि सुरपुर नभ भई॥\n\nअब बिलंब केहि कारन स्वामी। कृपा करहु उर अंतरयामी॥\nजय जय लखन प्रान के दाता। आतुर ह्वै दुख करहु निपाता॥\n\nजै हनुमान जयति बल-सागर। सुर-समूह-समरथ भट-नागर॥\nॐ हनु हनु हनु हनुमंत हठीले। बैरिहि मारु बज्र की कीले॥\n\nॐ ह्नीं ह्नीं ह्नीं हनुमंत कपीसा। ॐ हुं हुं हुं हनु अरि उर सीसा॥\nजय अंजनि कुमार बलवंता। शंकरसुवन बीर हनुमंता॥\n\nबदन कराल काल-कुल-घालक। राम सहाय सदा प्रतिपालक॥\nभूत, प्रेत, पिसाच निसाचर। अगिन बेताल काल मारी मर॥\n\nइन्हें मारु, तोहि सपथ राम की। राखु नाथ मरजाद नाम की॥\nसत्य होहु हरि सपथ पाइ कै। राम दूत धरु मारु धाइ कै॥\n\nजय जय जय हनुमंत अगाधा। दुख पावत जन केहि अपराधा॥\nपूजा जप तप नेम अचारा। नहिं जानत कछु दास तुम्हारा॥\n\nबन उपबन मग गिरि गृह माहीं। तुम्हरे बल हौं डरपत नाहीं॥\nजनकसुता हरि दास कहावौ। ताकी सपथ बिलंब न लावौ॥\n\nजै जै जै धुनि होत अकासा। सुमिरत होय दुसह दुख नासा॥\nचरन पकरि, कर जोरि मनावौं। यहि औसर अब केहि गोहरावौं॥\n\nउठु, उठु, चलु, तोहि राम दुहाई। पायँ परौं, कर जोरि मनाई॥\nॐ चं चं चं चं चपल चलंता। ॐ हनु हनु हनु हनु हनुमंता॥\n\nॐ हं हं हाँक देत कपि चंचल। ॐ सं सं सहमि पराने खल-दल॥\nअपने जन को तुरत उबारौ। सुमिरत होय आनंद हमारौ॥\n\nयह बजरंग-बाण जेहि मारै। ताहि कहौ फिरि कवन उबारै॥\nपाठ करै बजरंग-बाण की। हनुमत रक्षा करै प्रान की॥\n\nयह बजरंग बाण जो जापैं। तासों भूत-प्रेत सब कापैं॥\nधूप देय जो जपै हमेसा। ताके तन नहिं रहै कलेसा॥ \n\nदोहा : \n*****\nउर प्रतीति दृढ़, सरन ह्वै, पाठ करै धरि ध्यान।\nबाधा सब हर, करैं सब काम सफल हनुमान॥\n\n </item>
        <item>बाल समय रवि भक्षी लियो तब, \nतीनहुं लोक भयो अंधियारों ।\nताहि सों त्रास भयो जग को, \nयह संकट काहु सों जात  न टारो ।\nदेवन आनि करी बिनती तब, \nछाड़ी दियो रवि कष्ट निवारो ।\nको नहीं जानत है जग में कपि, \nसंकटमोचन नाम तिहारो ।।को - १\nबालि की त्रास कपीस बसैं गिरि, \nजात महाप्रभु पंथ निहारो ।\nचौंकि महामुनि साप दियो तब ,\nचाहिए कौन बिचार बिचारो ।\nकैद्विज रूप लिवाय महाप्रभु, \nसो तुम दास के सोक निवारो ।।  को - २\nअंगद के संग लेन गए सिय, \nखोज कपीस यह बैन उचारो ।\nजीवत ना बचिहौ हम सो  जु ,\nबिना सुधि लाये इहाँ पगु धारो ।\nहेरी थके तट सिन्धु सबे तब ,\nलाए सिया-सुधि प्राण उबारो ।।  को - ३\nरावण त्रास दई सिय को सब ,\nराक्षसी सों कही सोक निवारो ।\nताहि समय हनुमान महाप्रभु ,\nजाए महा रजनीचर मरो ।\nचाहत सीय असोक सों आगि सु ,\nदै प्रभुमुद्रिका सोक निवारो ।।  को - ४ \nबान लाग्यो उर लछिमन के तब ,\nप्राण तजे सूत रावन मारो ।\nलै गृह बैद्य सुषेन समेत ,\nतबै गिरि द्रोण सु बीर उपारो ।\nआनि सजीवन हाथ  दिए तब ,\nलछिमन के तुम प्रान उबारो ।। को - ५\nरावन जुध अजान कियो तब ,\nनाग कि फाँस सबै सिर डारो ।\nश्रीरघुनाथ समेत सबै दल ,\nमोह भयो यह संकट भारो ।\nआनि खगेस तबै हनुमान जु ,\nबंधन काटि सुत्रास निवारो ।।  को - ६\nबंधू समेत जबै अहिरावन, \nलै रघुनाथ पताल सिधारो ।\nदेबिन्हीं पूजि भलि विधि सों बलि ,\nदेउ सबै मिलि मन्त्र विचारो ।\nजाये सहाए भयो तब ही ,\nअहिरावन सैन्य समेत संहारो ।। को - ७ \nकाज किये बड़ देवन के तुम ,\nबीर महाप्रभु देखि बिचारो ।\nकौन सो संकट मोर गरीब को ,\nजो तुमसे नहिं जात है टारो ।\nबेगि हरो हनुमान महाप्रभु ,\nजो कछु संकट होए हमारो ।।  को - ८ \n\nदोहा \nलाल देह लाली लसे , अरु धरि लाल लंगूर ।\nवज्र देह दानव दलन , जय जय जय कपि सूर ।।\n\n</item>
		
        <item>प्रेत आदि की बाधा निवृति हेतु हनुमान जी के इस मंत्र का जाप करना चाहिए ।\n*****\nॐ दक्षिणमुखाय पच्चमुख हनुमते करालबदनाय ।\nनारसिंहाय ॐ हां हीं हूं हौं हः सकलभीतप्रेतदमनाय स्वाहाः।।\n\nप्रनवउं पवनकुमार खल बन पावक ग्यानधन।\nजासु हृदय आगार बसिंह राम सर चाप घर।।\n*****\n\nशत्रुओं से मुक्ति पाने के लिए हनुमान जी के इस मंत्र का जाप करना चाहिए\n*****\nॐ पूर्वकपिमुखाय पच्चमुख हनुमते टं टं टं टं टं सकल शत्रु सहंरणाय स्वाहा ।\n\nअपनी रक्षा और यथेष्ट लाभ हेतु इस मंत्र का जाप करना चाहिए\n*****\nअज्जनागर्भ सम्भूत कपीन्द्र सचिवोत्तम ।\nरामप्रिय नमस्तुभ्यं हनुमन् रक्ष सर्वदा ।।\n*****\n\nमुकदमे में विजय प्राप्ती के लिए इस मंत्र का जाप करना चाहिए\n*****\nपवन तनय बल पवन समाना ।\nबुधि बिबेक बिग्यान निधाना ।।\n*****\n\nधन- सम्पत्ति प्राप्ति हेतु इस मंत्र का जाप करना चाहिए\n*****\nमर्कटेश महोत्साह सर्वशोक विनाशन ।\nशत्रून संहर मां रक्षा श्रियं दापय मे प्रभो ।।\n*****\n\nकिसी भी कार्य की सिद्धि के लिए इस मंत्र का जाप करना चाहिए\n*****\nॐ हनुमते नमः\n*****\n\nसभी प्रकार के रोग और पीड़ा से मुक्ति पाने हेतु इस मंत्र का जाप करना चाहिए\n*****\nहनुमान अंगद रन गाजे ।\nहांके सुनकृत रजनीचर भाजे ।।\n\nनासे रोग हरैं सब पीरा ।\nजो सुमिरै हनुमत बल बीरा ।।\n*****\n\nहनुमान जी को प्रसन्न करने हेतु इस मंत्र का जाप करना चाहिए\n*****\nसुमिरि पवन सुत पावन नामू ।\nअपने बस करि राखे रामू ।।\n*****\n\nहनुमानजी की पूजा के दौरान इस मंत्र को पढ़ते हुए उनसे क्षमा-प्रार्थना करना चाहिए\n*****\nमन्त्रहीनं क्रियाहीनं भक्तिहीनं कपीश्वर ।\nयत्पूजितं मया देव! परिपूर्ण तदस्तु मे ।।\n*****\n\nहनुमानजी की पूजा में इस मंत्र को पढ़ते हुए सुवर्णपुष्प समर्पण करना चाहिए\n*****\nवायुपुत्र ! नमस्तुभ्यं पुष्पं सौवर्णकं प्रियम् ।\nपूजयिष्यामि ते मूर्ध्नि नवरत्न - समुज्जलम् ।।\n*****\n\nहनुमानजी की पूजा में इस मंत्र को पढ़ते हुए उन्हें ऋतुफल समर्पण करना चाहिए\n*****\nफ़लं नानाविधं स्वादु पक्वं शुद्धं सुशोभितम् ।\nसमर्पितं मया देव गृह्यतां कपिनायक ।।\n*****\n\nइस मंत्र को पढ़ते हुए पवनपुत्र हनुमानजी को सिन्दूर समर्पण करना चाहिए\n*****\nदिव्यनागसमुद्भुतं सर्वमंगलारकम् ।\nतैलाभ्यंगयिष्यामि सिन्दूरं गृह्यतां प्रभो ।।\n*****\n\nअंजनीपुत्र हनुमान की पूजा करते समय इस मंत्र के द्वारा उन्हें पुष्पमाला समर्पण करना चाहिए\n*****\nनीलोत्पलैः कोकनदैः कह्लारैः कमलैरपि ।\nकुमुदैः पुण्डरीकैस्त्वां पूजयामि कपीश्वर ।।\n*****\n\nहनुमानजी की पूजा करते समय इस मंत्र के द्वारा उन्हें पंचामृत समर्पण करना चाहिए\n*****\nमध्वाज्य - क्षीर - दधिभिः सगुडैर्मन्त्रसन्युतैः ।\nपन्चामृतैः पृथक् स्नानैः सिन्चामि त्वां कपीश्वर ।।\n*****\n\nमारुतिनंदन की पूजा में इस मंत्र के द्वारा उन्हें अर्घ्य समर्पण करना चाहिए\n*****\nकुसुमा-क्षत-सम्मिश्रं गृह्यतां कपिपुन्गव ।\nदास्यामि ते अन्जनीपुत्र । स्वमर्घ्यं रत्नसंयुतम् ।।\n*****\n\nइस मंत्र को पढ़ते हुए अंजनीपुत्र हनुमानजी को पाद्य समर्पण करना चाहिए\n*****\nसुवर्णकलशानीतं सुष्ठु वासितमादरात् ।\nपाद्योः पाद्यमनघं प्रतिफ़गृह्ण प्रसीद मे ।।\n*****\n\nहनुमानजी की पूजा के दौरान इस मंत्र को पढ़ते हुए उन्हें आसन समर्पण करना चाहिए\n*****\nनवरत्नमयं दिव्यं चतुरस्त्रमनुत्तमम् ।\nसौवर्णमासनं तुभ्यं कल्पये कपिनायक ।।\n*****\n\nइस मंत्र को पढ़ते हुए पवनपुत्र हनुमानजी का आवाहन करना चाहिए\n*****\nश्रीरामचरणाम्भोज-युगल-स्थिरमानसम् ।\nआवाहयामि वरदं हनुमन्तमभीष्टदम् ।।\n*****\n\n</item>
		
  <item>मंगलवार व्रत की कथा।।\n\nएक ब्राम्हण दम्पत्ति के कोई सन्तान न हुई थी, जिसके कारण पति-पत्नी दुःखी थे। वह ब्राहमण हनुमान जी की पूजा हेतु वन में चला गया। वह पूजा के साथ महावीर जी से एक पुत्र की कामना प्रकट किया करता था। घर पर उसकी पत्नी मंगलवार व्रत पुत्र की प्राप्ति के लिये किया करती थी। मंगल के दिन व्रत के अंत में भोजन बनाकर हनुमान जी को भोग लगाने के बाद स्वयं भोजन ग्रहण करती थी। एक बार कोई व्रत आ गया. जिसके कारण ब्राम्हणी भोजन न बना सकी। तब हनुमान जी का भोग भी नहीं लगाया। वह अपने मन में ऐसा प्रण करके सो गई कि अब अगले मंगलवार को हनुमान जी को भोग लगाकर अन्न ग्रहण करुंगी। \n\n
वह भूखी प्यासी छः दिन पड़ी रही. मंगलवार के दिन तो उसे मूर्छा आ गई तब हनुमान जी उसकी लगन और निष्ठा को देखकर अति प्रसन्न हो गये। उन्होंने उसे दर्शन दिए और कहा – मैं तुमसे अति प्रसन्न हूँ। मैं तुझको एक सुन्दर बालक देता हूँ जो तेरी बहुत सेवा किया करेगा। हनुमान जी मंगलवार को बाल रुप में उसको दर्शन देकर अन्तर्धान हो गए। सुन्दर बालक पाकर ब्राम्हणी अति प्रसन्न हुई। ब्राम्हणी ने बालक का नाम मंगल रखा। \n\n
कुछ समय पश्चात् ब्राहमण वन से लौटकर आया. प्रसन्नचित्त सुन्दर बालक घर में क्रीड़ा करते देखकर वह ब्राहमण पत्नी से बोला – यह बालक कौन है। पत्नी ने कहा – मंगलवार के व्रत से प्रसन्न हो हनुमान जी ने दर्शन दे मुझे बालक दिया है। पत्नी की बात छल से भरी जान उसने सोचा यह कुलटा व्याभिचारिणी अपनी कलुषता छुपाने के लिये बात बना रही है। एक दिन उसका पति कुएँ पर पानी भरने चला तो पत्नी ने कहा कि मंगल को भी साथ ले जाओ। वह मंगल को साथ ले चला और उसको कुएँ में डालकर वापिस पानी भरकर घर आया तो पत्नी ने पूछा कि मंगल कहाँ है। \n\n
तभी मंगल मुस्कुराता हुआ घर आ गया। उसको देख ब्राहमण आश्चर्य चकित हुआ, रात्रि में उसके पति से हनुमान जी ने स्वप्न में कहे – यह बालक मैंने दिया है। तुम पत्नी को कुलटा क्यों कहते हो। पति यह जानकर हर्षित हुआ। फिर पति-पत्नी मंगल का व्रत रख अपनी जीवन आनन्दपूर्वक व्यतीत करने लगे। जो मनुष्य मंगलवार व्रत कथा को पढ़ता या सुनता है और नियम से व्रत रखता है। उसे हनुमान जी की कृपा से सब कष्ट दूर होकर सर्व सुख प्राप्त होता है। \n\n</item>

</string-array>

        <string name="sunder_kand1">श्रीजानकीवल्लभो विजयते\nश्रीरामचरितमानस\n\nसुन्दरकाण्ड\n***\nश्लोक\n\nशान्तं शाश्वतमप्रमेयमनघं निर्वाणशान्तिप्रदंब्रह्माशम्भुफणीन्द्रसेव्यमनिशं वेदान्तवेद्यं विभुम् ।\nरामाख्यं जगदीश्वरं सुरगुरुं मायामनुष्यं हरिं\nवन्देऽहं करुणाकरं रघुवरं भूपालचूड़ामणिम्।।1।।\n\nनान्या स्पृहा रघुपते हृदयेऽस्मदीये सत्यं वदामि च भवानखिलान्तरात्मा।\nभक्तिं प्रयच्छ रघुपुङ्गव निर्भरां मे कामादिदोषरहितं कुरु मानसं च।।2।।\n\nअतुलितबलधामं हेमशैलाभदेहं दनुजवनकृशानुं ज्ञानिनामग्रगण्यम्।\nसकलगुणनिधानं वानराणामधीशं रघुपतिप्रियभक्तं वातजातं नमामि।।3।।\n\nजामवंत के बचन सुहाए। \nसुनि हनुमंत हृदय अति भाए।।\nतब लगि मोहि परिखेहु तुम्ह भाई। \nसहि दुख कंद मूल फल खाई।।\nजब लगि आवौं सीतहि देखी। \nहोइहि काजु मोहि हरष बिसेषी।।\nयह कहि नाइ सबन्हि कहुँ माथा। \nचलेउ हरषि हियँ धरि रघुनाथा।।\nसिंधु तीर एक भूधर सुंदर। \nकौतुक कूदि चढ़ेउ ता ऊपर।।\nबार बार रघुबीर सँभारी। \nतरकेउ पवनतनय बल भारी।।\nजेहिं गिरि चरन देइ हनुमंता। \nचलेउ सो गा पाताल तुरंता।।\nजिमि अमोघ रघुपति कर बाना। \nएही भाँति चलेउ हनुमाना।।\nजलनिधि रघुपति दूत बिचारी। \nतैं मैनाक होहि श्रमहारी।।\n\nदो0- हनूमान तेहि परसा कर पुनि कीन्ह प्रनाम।\nराम काजु कीन्हें बिनु मोहि कहाँ बिश्राम।।1।।\n\nजात पवनसुत देवन्ह देखा। \nजानैं कहुँ बल बुद्धि बिसेषा।।\nसुरसा नाम अहिन्ह कै माता। \nपठइन्हि आइ कही तेहिं बाता।।\nआजु सुरन्ह मोहि दीन्ह अहारा। \nसुनत बचन कह पवनकुमारा।।\nराम काजु करि फिरि मैं आवौं। \nसीता कइ सुधि प्रभुहि सुनावौं।।\nतब तव बदन पैठिहउँ आई। \nसत्य कहउँ मोहि जान दे माई।।\nकबनेहुँ जतन देइ नहिं जाना। \nग्रससि न मोहि कहेउ हनुमाना।।\nजोजन भरि तेहिं बदनु पसारा। \nकपि तनु कीन्ह दुगुन बिस्तारा।।\nसोरह जोजन मुख तेहिं ठयऊ। \nतुरत पवनसुत बत्तिस भयऊ।।\nजस जस सुरसा बदनु बढ़ावा। \nतासु दून कपि रूप देखावा।।\nसत जोजन तेहिं आनन कीन्हा। \nअति लघु रूप पवनसुत लीन्हा।।\nबदन पइठि पुनि बाहेर आवा। \nमागा बिदा ताहि सिरु नावा।।\nमोहि सुरन्ह जेहि लागि पठावा। \nबुधि बल मरमु तोर मै पावा।।\n\nदो0-राम काजु सबु करिहहु तुम्ह बल बुद्धि निधान।\nआसिष देह गई सो हरषि चलेउ हनुमान।।2।।\n\nनिसिचरि एक सिंधु महुँ रहई। \nकरि माया नभु के खग गहई।।\nजीव जंतु जे गगन उड़ाहीं। \nजल बिलोकि तिन्ह कै परिछाहीं।।\nगहइ छाहँ सक सो न उड़ाई। \nएहि बिधि सदा गगनचर खाई।।\nसोइ छल हनूमान कहँ कीन्हा। \nतासु कपटु कपि तुरतहिं चीन्हा।।\nताहि मारि मारुतसुत बीरा। \nबारिधि पार गयउ मतिधीरा।।\nतहाँ जाइ देखी बन सोभा। \nगुंजत चंचरीक मधु लोभा।।\nनाना तरु फल फूल सुहाए। \nखग मृग बृंद देखि मन भाए।।\nसैल बिसाल देखि एक आगें। \nता पर धाइ चढेउ भय त्यागें।।\nउमा न कछु कपि कै अधिकाई। \nप्रभु प्रताप जो कालहि खाई।।\nगिरि पर चढि लंका तेहिं देखी। \nकहि न जाइ अति दुर्ग बिसेषी।।\nअति उतंग जलनिधि चहु पासा। \nकनक कोट कर परम प्रकासा।।\n\nछं=कनक कोट बिचित्र मनि कृत सुंदरायतना घना।\nचउहट्ट हट्ट सुबट्ट बीथीं चारु पुर बहु बिधि बना।।\nगज बाजि खच्चर निकर पदचर रथ बरूथिन्ह को गनै।।\nबहुरूप निसिचर जूथ अतिबल सेन बरनत नहिं बनै।।1।।\nबन बाग उपबन बाटिका सर कूप बापीं सोहहीं।\nनर नाग सुर गंधर्ब कन्या रूप मुनि मन मोहहीं।।\nकहुँ माल देह बिसाल सैल समान अतिबल गर्जहीं।\nनाना अखारेन्ह भिरहिं बहु बिधि एक एकन्ह तर्जहीं।।2।।\nकरि जतन भट कोटिन्ह बिकट तन नगर चहुँ दिसि रच्छहीं।\nकहुँ महिष मानषु धेनु खर अज खल निसाचर भच्छहीं।।\nएहि लागि तुलसीदास इन्ह की कथा कछु एक है कही।\nरघुबीर सर तीरथ सरीरन्हि त्यागि गति पैहहिं सही।।3।।\n\nदो0-पुर रखवारे देखि बहु कपि मन कीन्ह बिचार।\nअति लघु रूप धरौं निसि नगर करौं पइसार।।3।।\n\nमसक समान रूप कपि धरी। \nलंकहि चलेउ सुमिरि नरहरी।।\nनाम लंकिनी एक निसिचरी। \nसो कह चलेसि मोहि निंदरी।।\nजानेहि नहीं मरमु सठ मोरा। \nमोर अहार जहाँ लगि चोरा।।\nमुठिका एक महा कपि हनी। \nरुधिर बमत धरनीं ढनमनी।।\nपुनि संभारि उठि सो लंका। \nजोरि पानि कर बिनय संसका।।\nजब रावनहि ब्रह्म बर दीन्हा। \nचलत बिरंचि कहा मोहि चीन्हा।।\nबिकल होसि तैं कपि कें मारे। \nतब जानेसु निसिचर संघारे।।\nतात मोर अति पुन्य बहूता। \nदेखेउँ नयन राम कर दूता।।\n\nदो0-तात स्वर्ग अपबर्ग सुख धरिअ तुला एक अंग।\nतूल न ताहि सकल मिलि जो सुख लव सतसंग।।4।।\n\nप्रबिसि नगर कीजे सब काजा। \nहृदयँ राखि कौसलपुर राजा।।\nगरल सुधा रिपु करहिं मिताई। \nगोपद सिंधु अनल सितलाई।।\nगरुड़ सुमेरु रेनू सम ताही। \nराम कृपा करि चितवा जाही।।\nअति लघु रूप धरेउ हनुमाना। \nपैठा नगर सुमिरि भगवाना।।\nमंदिर मंदिर प्रति करि सोधा। \nदेखे जहँ तहँ अगनित जोधा।।\nगयउ दसानन मंदिर माहीं। \nअति बिचित्र कहि जात सो नाहीं।।\nसयन किए देखा कपि तेही। \nमंदिर महुँ न दीखि बैदेही।।\nभवन एक पुनि दीख सुहावा। \nहरि मंदिर तहँ भिन्न बनावा।।\n\nदो0-रामायुध अंकित गृह सोभा बरनि न जाइ।\nनव तुलसिका बृंद तहँ देखि हरषि कपिराइ।।5।।\n\nलंका निसिचर निकर निवासा। \nइहाँ कहाँ सज्जन कर बासा।।\nमन महुँ तरक करै कपि लागा। \nतेहीं समय बिभीषनु जागा।।\nराम राम तेहिं सुमिरन कीन्हा। \nहृदयँ हरष कपि सज्जन चीन्हा।।\nएहि सन हठि करिहउँ पहिचानी। \nसाधु ते होइ न कारज हानी।।\nबिप्र रुप धरि बचन सुनाए। \nसुनत बिभीषण उठि तहँ आए।।\nकरि प्रनाम पूँछी कुसलाई। \nबिप्र कहहु निज कथा बुझाई।।\nकी तुम्ह हरि दासन्ह महँ कोई। \nमोरें हृदय प्रीति अति होई।।\nकी तुम्ह रामु दीन अनुरागी। \nआयहु मोहि करन बड़भागी।।\n\nदो0-तब हनुमंत कही सब राम कथा निज नाम।\nसुनत जुगल तन पुलक मन मगन सुमिरि गुन ग्राम।।6।।\n\nसुनहु पवनसुत रहनि हमारी। \nजिमि दसनन्हि महुँ जीभ बिचारी।।\nतात कबहुँ मोहि जानि अनाथा। \nकरिहहिं कृपा भानुकुल नाथा।।\nतामस तनु कछु साधन नाहीं। \nप्रीति न पद सरोज मन माहीं।।\nअब मोहि भा भरोस हनुमंता। \nबिनु हरिकृपा मिलहिं नहिं संता।।\nजौ रघुबीर अनुग्रह कीन्हा। \nतौ तुम्ह मोहि दरसु हठि दीन्हा।।\nसुनहु बिभीषन प्रभु कै रीती। \nकरहिं सदा सेवक पर प्रीती।।\nकहहु कवन मैं परम कुलीना। \nकपि चंचल सबहीं बिधि हीना।।\nप्रात लेइ जो नाम हमारा। \nतेहि दिन ताहि न मिलै अहारा।।\n\nदो0-अस मैं अधम सखा सुनु मोहू पर रघुबीर।\nकीन्ही कृपा सुमिरि गुन भरे बिलोचन नीर।।7।।\n\nजानतहूँ अस स्वामि बिसारी। \nफिरहिं ते काहे न होहिं दुखारी।।\nएहि बिधि कहत राम गुन ग्रामा। \nपावा अनिर्बाच्य बिश्रामा।।\nपुनि सब कथा बिभीषन कही। \nजेहि बिधि जनकसुता तहँ रही।।\nतब हनुमंत कहा सुनु भ्राता। \nदेखी चहउँ जानकी माता।।\nजुगुति बिभीषन सकल सुनाई। \nचलेउ पवनसुत बिदा कराई।।\nकरि सोइ रूप गयउ पुनि तहवाँ। \nबन असोक सीता रह जहवाँ।।\nदेखि मनहि महुँ कीन्ह प्रनामा। \nबैठेहिं बीति जात निसि जामा।।\nकृस तन सीस जटा एक बेनी। \nजपति हृदयँ रघुपति गुन श्रेनी।।\n\nदो0-निज पद नयन दिएँ मन राम पद कमल लीन।\nपरम दुखी भा पवनसुत देखि जानकी दीन।।8।।\n\nतरु पल्लव महुँ रहा लुकाई। \nकरइ बिचार करौं का भाई।।\nतेहि अवसर रावनु तहँ आवा। \nसंग नारि बहु किएँ बनावा।।\nबहु बिधि खल सीतहि समुझावा। \nसाम दान भय भेद देखावा।।\nकह रावनु सुनु सुमुखि सयानी। \nमंदोदरी आदि सब रानी।।\nतव अनुचरीं करउँ पन मोरा। \nएक बार बिलोकु मम ओरा।।\nतृन धरि ओट कहति बैदेही। \nसुमिरि अवधपति परम सनेही।।\nसुनु दसमुख खद्योत प्रकासा। \nकबहुँ कि नलिनी करइ बिकासा।।\nअस मन समुझु कहति जानकी। \nखल सुधि नहिं रघुबीर बान की।।\nसठ सूने हरि आनेहि मोहि। \nअधम निलज्ज लाज नहिं तोही।।\n\nदो0- आपुहि सुनि खद्योत सम रामहि भानु समान।\nपरुष बचन सुनि काढ़ि असि बोला अति खिसिआन।।9।।\n\nसीता तैं मम कृत अपमाना। \nकटिहउँ तव सिर कठिन कृपाना।।\nनाहिं त सपदि मानु मम बानी। \nसुमुखि होति न त जीवन हानी।।\nस्याम सरोज दाम सम सुंदर। \nप्रभु भुज करि कर सम दसकंधर।।\nसो भुज कंठ कि तव असि घोरा। \nसुनु सठ अस प्रवान पन मोरा।।\nचंद्रहास हरु मम परितापं। \nरघुपति बिरह अनल संजातं।।\nसीतल निसित बहसि बर धारा। \nकह सीता हरु मम दुख भारा।।\nसुनत बचन पुनि मारन धावा। \nमयतनयाँ कहि नीति बुझावा।।\nकहेसि सकल निसिचरिन्ह बोलाई। \nसीतहि बहु बिधि त्रासहु जाई।।\nमास दिवस महुँ कहा न माना। \nतौ मैं मारबि काढ़ि कृपाना।।\n\nदो0-भवन गयउ दसकंधर इहाँ पिसाचिनि बृंद।\nसीतहि त्रास देखावहि धरहिं रूप बहु मंद।।10।।\n\nत्रिजटा नाम राच्छसी एका। \nराम चरन रति निपुन बिबेका।।\nसबन्हौ बोलि सुनाएसि सपना। \nसीतहि सेइ करहु हित अपना।।\nसपनें बानर लंका जारी। \nजातुधान सेना सब मारी।।\nखर आरूढ़ नगन दससीसा। \nमुंडित सिर खंडित भुज बीसा।।\nएहि बिधि सो दच्छिन दिसि जाई। \nलंका मनहुँ बिभीषन पाई।।\nनगर फिरी रघुबीर दोहाई। \nतब प्रभु सीता बोलि पठाई।।\nयह सपना में कहउँ पुकारी। \nहोइहि सत्य गएँ दिन चारी।।\nतासु बचन सुनि ते सब डरीं। \nजनकसुता के चरनन्हि परीं।।\n\nदो0-जहँ तहँ गईं सकल तब सीता कर मन सोच।\nमास दिवस बीतें मोहि मारिहि निसिचर पोच।।11।।\n\nत्रिजटा सन बोली कर जोरी। \nमातु बिपति संगिनि तैं मोरी।।\nतजौं देह करु बेगि उपाई। \nदुसहु बिरहु अब नहिं सहि जाई।।\nआनि काठ रचु चिता बनाई। \nमातु अनल पुनि देहि लगाई।।\nसत्य करहि मम प्रीति सयानी। \nसुनै को श्रवन सूल सम बानी।।\nसुनत बचन पद गहि समुझाएसि। \nप्रभु प्रताप बल सुजसु सुनाएसि।।\nनिसि न अनल मिल सुनु सुकुमारी। \nअस कहि सो निज भवन सिधारी।।\nकह सीता बिधि भा प्रतिकूला। \nमिलहि न पावक मिटिहि न सूला।।n\देखिअत प्रगट गगन अंगारा। \nअवनि न आवत एकउ तारा।।\nपावकमय ससि स्त्रवत न आगी। \nमानहुँ मोहि जानि हतभागी।।\nसुनहि बिनय मम बिटप असोका। \nसत्य नाम करु हरु मम सोका।।\nनूतन किसलय अनल समाना। \nदेहि अगिनि जनि करहि निदाना।।\nदेखि परम बिरहाकुल सीता। \nसो छन कपिहि कलप सम बीता।।\n\nसो0-कपि करि हृदयँ बिचार दीन्हि मुद्रिका डारी तब।\nजनु असोक अंगार दीन्हि हरषि उठि कर गहेउ।।12।।\n\nतब देखी मुद्रिका मनोहर। \nराम नाम अंकित अति सुंदर।।\nचकित चितव मुदरी पहिचानी। \nहरष बिषाद हृदयँ अकुलानी।।\nजीति को सकइ अजय रघुराई। \nमाया तें असि रचि नहिं जाई।।\nसीता मन बिचार कर नाना। \nमधुर बचन बोलेउ हनुमाना।।\nरामचंद्र गुन बरनैं लागा। \nसुनतहिं सीता कर दुख भागा।।\nलागीं सुनैं श्रवन मन लाई। \nआदिहु तें सब कथा सुनाई।।\nश्रवनामृत जेहिं कथा सुहाई। \nकहि सो प्रगट होति किन भाई।।\nतब हनुमंत निकट चलि गयऊ। \nफिरि बैंठीं मन बिसमय भयऊ।।\nराम दूत मैं मातु जानकी। \nसत्य सपथ करुनानिधान की।।\nयह मुद्रिका मातु मैं आनी। \nदीन्हि राम तुम्ह कहँ सहिदानी।।\nनर बानरहि संग कहु कैसें। कहि कथा भइ संगति जैसें।।\n\nदो0-कपि के बचन सप्रेम सुनि उपजा मन बिस्वास।।\nजाना मन क्रम बचन यह कृपासिंधु कर दास।।13।।\n\nहरिजन जानि प्रीति अति गाढ़ी। \nसजल नयन पुलकावलि बाढ़ी।।\nबूड़त बिरह जलधि हनुमाना। \nभयउ तात मों कहुँ जलजाना।।\nअब कहु कुसल जाउँ बलिहारी। \nअनुज सहित सुख भवन खरारी।।\nकोमलचित कृपाल रघुराई। \nकपि केहि हेतु धरी निठुराई।।\nसहज बानि सेवक सुख दायक। \nकबहुँक सुरति करत रघुनायक।।\nकबहुँ नयन मम सीतल ताता। \nहोइहहि निरखि स्याम मृदु गाता।।\nबचनु न आव नयन भरे बारी। \nअहह नाथ हौं निपट बिसारी।।\nदेखि परम बिरहाकुल सीता। \nबोला कपि मृदु बचन बिनीता।।\nमातु कुसल प्रभु अनुज समेता। \nतव दुख दुखी सुकृपा निकेता।।\nजनि जननी मानहु जियँ ऊना। \nतुम्ह ते प्रेमु राम कें दूना।।\n\nदो0-रघुपति कर संदेसु अब सुनु जननी धरि धीर।\nअस कहि कपि गद गद भयउ भरे बिलोचन नीर।।14।।\n\nकहेउ राम बियोग तव सीता। \nमो कहुँ सकल भए बिपरीता।।\nनव तरु किसलय मनहुँ कृसानू। \nकालनिसा सम निसि ससि भानू।।\nकुबलय बिपिन कुंत बन सरिसा। \nबारिद तपत तेल जनु बरिसा।।\nजे हित रहे करत तेइ पीरा। \nउरग स्वास सम त्रिबिध समीरा।।\nकहेहू तें कछु दुख घटि होई। \nकाहि कहौं यह जान न कोई।।\nतत्व प्रेम कर मम अरु तोरा। \nजानत प्रिया एकु मनु मोरा।।\nसो मनु सदा रहत तोहि पाहीं। \nजानु प्रीति रसु एतेनहि माहीं।।\nप्रभु संदेसु सुनत बैदेही। \nमगन प्रेम तन सुधि नहिं तेही।।\nकह कपि हृदयँ धीर धरु माता। \nसुमिरु राम सेवक सुखदाता।।\nउर आनहु रघुपति प्रभुताई। \nसुनि मम बचन तजहु कदराई।।\n\nदो0-निसिचर निकर पतंग सम रघुपति बान कृसानु।\nजननी हृदयँ धीर धरु जरे निसाचर जानु।।15।।\n\nजौं रघुबीर होति सुधि पाई। \nकरते नहिं बिलंबु रघुराई।।\nरामबान रबि उएँ जानकी। \nतम बरूथ कहँ जातुधान की।।\nअबहिं मातु मैं जाउँ लवाई। \nप्रभु आयसु नहिं राम दोहाई।।\nकछुक दिवस जननी धरु धीरा। \nकपिन्ह सहित अइहहिं रघुबीरा।।\nनिसिचर मारि तोहि लै जैहहिं। \nतिहुँ पुर नारदादि जसु गैहहिं।।\nहैं सुत कपि सब तुम्हहि समाना। \nजातुधान अति भट बलवाना।।\nमोरें हृदय परम संदेहा। \nसुनि कपि प्रगट कीन्ह निज देहा।।\nकनक भूधराकार सरीरा। \nसमर भयंकर अतिबल बीरा।।\nसीता मन भरोस तब भयऊ। \nपुनि लघु रूप पवनसुत लयऊ।।\n\nदो0-सुनु माता साखामृग नहिं बल बुद्धि बिसाल।\nप्रभु प्रताप तें गरुड़हि खाइ परम लघु ब्याल।।16।।\n\nमन संतोष सुनत कपि बानी। \nभगति प्रताप तेज बल सानी।।\nआसिष दीन्हि रामप्रिय जाना। \nहोहु तात बल सील निधाना।।\nअजर अमर गुननिधि सुत होहू। \nकरहुँ बहुत रघुनायक छोहू।।\nकरहुँ कृपा प्रभु अस सुनि काना। \nनिर्भर प्रेम मगन हनुमाना।।\nबार बार नाएसि पद सीसा। \nबोला बचन जोरि कर कीसा।।\nअब कृतकृत्य भयउँ मैं माता। \nआसिष तव अमोघ बिख्याता।।\nसुनहु मातु मोहि अतिसय भूखा। \nलागि देखि सुंदर फल रूखा।।\nसुनु सुत करहिं बिपिन रखवारी। \nपरम सुभट रजनीचर भारी।।\nतिन्ह कर भय माता मोहि नाहीं। \nजौं तुम्ह सुख मानहु मन माहीं।।\n\nदो0-देखि बुद्धि बल निपुन कपि कहेउ जानकीं जाहु।\nरघुपति चरन हृदयँ धरि तात मधुर फल खाहु।।17।।\n\nचलेउ नाइ सिरु पैठेउ बागा। \nफल खाएसि तरु तोरैं लागा।।\nरहे तहाँ बहु भट रखवारे। \nकछु मारेसि कछु जाइ पुकारे।।\nनाथ एक आवा कपि भारी। \nतेहिं असोक बाटिका उजारी।।\nखाएसि फल अरु बिटप उपारे। \nरच्छक मर्दि मर्दि महि डारे।।\nसुनि रावन पठए भट नाना। \nतिन्हहि देखि गर्जेउ हनुमाना।।\nसब रजनीचर कपि संघारे। \nगए पुकारत कछु अधमारे।।\nपुनि पठयउ तेहिं अच्छकुमारा। \nचला संग लै सुभट अपारा।।\nआवत देखि बिटप गहि तर्जा। \nताहि निपाति महाधुनि गर्जा।।\n\nदो0-कछु मारेसि कछु मर्देसि कछु मिलएसि धरि धूरि।\nकछु पुनि जाइ पुकारे प्रभु मर्कट बल भूरि।।18।।\n\nसुनि सुत बध लंकेस रिसाना। \nपठएसि मेघनाद बलवाना।।\nमारसि जनि सुत बांधेसु ताही। \nदेखिअ कपिहि कहाँ कर आही।।\nचला इंद्रजित अतुलित जोधा। \nबंधु निधन सुनि उपजा क्रोधा।।\nकपि देखा दारुन भट आवा। \nकटकटाइ गर्जा अरु धावा।।\nअति बिसाल तरु एक उपारा। \nबिरथ कीन्ह लंकेस कुमारा।।\nरहे महाभट ताके संगा। \nगहि गहि कपि मर्दइ निज अंगा।।\nतिन्हहि निपाति ताहि सन बाजा। \nभिरे जुगल मानहुँ गजराजा।\nमुठिका मारि चढ़ा तरु जाई। \nताहि एक छन मुरुछा आई।।\nउठि बहोरि कीन्हिसि बहु माया। \nजीति न जाइ प्रभंजन जाया।।\n\nदो0-ब्रह्म अस्त्र तेहिं साँधा कपि मन कीन्ह बिचार।\nजौं न ब्रह्मसर मानउँ महिमा मिटइ अपार।।19।।\n\nब्रह्मबान कपि कहुँ तेहि मारा। \nपरतिहुँ बार कटकु संघारा।।\nतेहि देखा कपि मुरुछित भयऊ। \nनागपास बाँधेसि लै गयऊ।।\nजासु नाम जपि सुनहु भवानी। \nभव बंधन काटहिं नर ग्यानी।।\nतासु दूत कि बंध तरु आवा। \nप्रभु कारज लगि कपिहिं बँधावा।।\nकपि बंधन सुनि निसिचर धाए। \nकौतुक लागि सभाँ सब आए।।\nदसमुख सभा दीखि कपि जाई। \nकहि न जाइ कछु अति प्रभुताई।।\nकर जोरें सुर दिसिप बिनीता। \nभृकुटि बिलोकत सकल सभीता।।\nदेखि प्रताप न कपि मन संका। \nजिमि अहिगन महुँ गरुड़ असंका।।\n\nदो0-कपिहि बिलोकि दसानन बिहसा कहि दुर्बाद।\nसुत बध सुरति कीन्हि पुनि उपजा हृदयँ बिषाद।।20।।\n\nकह लंकेस कवन तैं कीसा। \nकेहिं के बल घालेहि बन खीसा।।\nकी धौं श्रवन सुनेहि नहिं मोही। \nदेखउँ अति असंक सठ तोही।।\nमारे निसिचर केहिं अपराधा। \nकहु सठ तोहि न प्रान कइ बाधा।।\nसुन रावन ब्रह्मांड निकाया। \nपाइ जासु बल बिरचित माया।।\nजाकें बल बिरंचि हरि ईसा। \nपालत सृजत हरत दससीसा।\nजा बल सीस धरत सहसानन। \nअंडकोस समेत गिरि कानन।।\nधरइ जो बिबिध देह सुरत्राता। \nतुम्ह ते सठन्ह सिखावनु दाता।\nहर कोदंड कठिन जेहि भंजा। \nतेहि समेत नृप दल मद गंजा।।\nखर दूषन त्रिसिरा अरु बाली। \nबधे सकल अतुलित बलसाली।।\n\nदो0-जाके बल लवलेस तें जितेहु चराचर झारि।\nतासु दूत मैं जा करि हरि आनेहु प्रिय नारि।।21।।\n\nजानउँ मैं तुम्हारि प्रभुताई। \nसहसबाहु सन परी लराई।।\nसमर बालि सन करि जसु पावा। \nसुनि कपि बचन बिहसि बिहरावा।।\nखायउँ फल प्रभु लागी भूँखा। \nकपि सुभाव तें तोरेउँ रूखा।।\nसब कें देह परम प्रिय स्वामी। \nमारहिं मोहि कुमारग गामी।।\nजिन्ह मोहि मारा ते मैं मारे। \nतेहि पर बाँधेउ तनयँ तुम्हारे।।\nमोहि न कछु बाँधे कइ लाजा। \nकीन्ह चहउँ निज प्रभु कर काजा।।\nबिनती करउँ जोरि कर रावन। \nसुनहु मान तजि मोर सिखावन।।\nदेखहु तुम्ह निज कुलहि बिचारी। \nभ्रम तजि भजहु भगत भय हारी।।\nजाकें डर अति काल डेराई। \nजो सुर असुर चराचर खाई।।\nतासों बयरु कबहुँ नहिं कीजै। \nमोरे कहें जानकी दीजै।।\n\nदो0-प्रनतपाल रघुनायक करुना सिंधु खरारि।\nगएँ सरन प्रभु राखिहैं तव अपराध बिसारि।।22।।\n\nराम चरन पंकज उर धरहू। \nलंका अचल राज तुम्ह करहू।।\nरिषि पुलिस्त जसु बिमल मंयका। \nतेहि ससि महुँ जनि होहु कलंका।।\nराम नाम बिनु गिरा न सोहा। \nदेखु बिचारि त्यागि मद मोहा।।\nबसन हीन नहिं सोह सुरारी। \nसब भूषण भूषित बर नारी।।\nराम बिमुख संपति प्रभुताई। \nजाइ रही पाई बिनु पाई।।\nसजल मूल जिन्ह सरितन्ह नाहीं। \nबरषि गए पुनि तबहिं सुखाहीं।।\nसुनु दसकंठ कहउँ पन रोपी। \nबिमुख राम त्राता नहिं कोपी।।\nसंकर सहस बिष्नु अज तोही। \nसकहिं न राखि राम कर द्रोही।।\n\nदो0-मोहमूल बहु सूल प्रद त्यागहु तम अभिमान।\nभजहु राम रघुनायक कृपा सिंधु भगवान।।23।।\n\nजदपि कहि कपि अति हित बानी। \nभगति बिबेक बिरति नय सानी।।\nबोला बिहसि महा अभिमानी। \nमिला हमहि कपि गुर बड़ ग्यानी।।\nमृत्यु निकट आई खल तोही। \nलागेसि अधम सिखावन मोही।।\nउलटा होइहि कह हनुमाना। \nमतिभ्रम तोर प्रगट मैं जाना।।\nसुनि कपि बचन बहुत खिसिआना। \nबेगि न हरहुँ मूढ़ कर प्राना।।\nसुनत निसाचर मारन धाए। \nसचिवन्ह सहित बिभीषनु आए।\nनाइ सीस करि बिनय बहूता। \nनीति बिरोध न मारिअ दूता।।\nआन दंड कछु करिअ गोसाँई। \nसबहीं कहा मंत्र भल भाई।।\nसुनत बिहसि बोला दसकंधर। \nअंग भंग करि पठइअ बंदर।।\n\nदो-कपि कें ममता पूँछ पर सबहि कहउँ समुझाइ।\nतेल बोरि पट बाँधि पुनि पावक देहु लगाइ।।24।।\n\nपूँछहीन बानर तहँ जाइहि। \nतब सठ निज नाथहि लइ आइहि।।\nजिन्ह कै कीन्हसि बहुत बड़ाई। \nदेखेउँûमैं तिन्ह कै प्रभुताई।।\nबचन सुनत कपि मन मुसुकाना। \nभइ सहाय सारद मैं जाना।।\nजातुधान सुनि रावन बचना। \nलागे रचैं मूढ़ सोइ रचना।।\nरहा न नगर बसन घृत तेला। \nबाढ़ी पूँछ कीन्ह कपि खेला।।\nकौतुक कहँ आए पुरबासी। \nमारहिं चरन करहिं बहु हाँसी।।\nबाजहिं ढोल देहिं सब तारी। \nनगर फेरि पुनि पूँछ प्रजारी।।\nपावक जरत देखि हनुमंता। \nभयउ परम लघु रुप तुरंता।।\nनिबुकि चढ़ेउ कपि कनक अटारीं। \nभई सभीत निसाचर नारीं।।\n\nदो0-हरि प्रेरित तेहि अवसर चले मरुत उनचास।\nअट्टहास करि गर्जा कपि बढ़ि लाग अकास।।25।।\n\nदेह बिसाल परम हरुआई। \nमंदिर तें मंदिर चढ़ धाई।।\nजरइ नगर भा लोग बिहाला। \nझपट लपट बहु कोटि कराला।।\nतात मातु हा सुनिअ पुकारा। \nएहि अवसर को हमहि उबारा।।\nहम जो कहा यह कपि नहिं होई। \nबानर रूप धरें सुर कोई।।\nसाधु अवग्या कर फलु ऐसा। \nजरइ नगर अनाथ कर जैसा।।\nजारा नगरु निमिष एक माहीं। \nएक बिभीषन कर गृह नाहीं।।\nता कर दूत अनल जेहिं सिरिजा। \nजरा न सो तेहि कारन गिरिजा।।\nउलटि पलटि लंका सब जारी। \nकूदि परा पुनि सिंधु मझारी।।\n\nदो0-पूँछ बुझाइ खोइ श्रम धरि लघु रूप बहोरि।\nजनकसुता के आगें ठाढ़ भयउ कर जोरि।।26।।\n\nमातु मोहि दीजे कछु चीन्हा। \nजैसें रघुनायक मोहि दीन्हा।।\nचूड़ामनि उतारि तब दयऊ। \nहरष समेत पवनसुत लयऊ।।\nकहेहु तात अस मोर प्रनामा। \nसब प्रकार प्रभु पूरनकामा।।\nदीन दयाल बिरिदु संभारी। \nहरहु नाथ मम संकट भारी।।\nतात सक्रसुत कथा सुनाएहु। \nबान प्रताप प्रभुहि समुझाएहु।।\nमास दिवस महुँ नाथु न आवा। \nतौ पुनि मोहि जिअत नहिं पावा।।\nकहु कपि केहि बिधि राखौं प्राना। \nतुम्हहू तात कहत अब जाना।।\nतोहि देखि सीतलि भइ छाती। \nपुनि मो कहुँ सोइ दिनु सो राती।।\n\nदो0-जनकसुतहि समुझाइ करि बहु बिधि धीरजु दीन्ह।\nचरन कमल सिरु नाइ कपि गवनु राम पहिं कीन्ह।।27।।\n\nचलत महाधुनि गर्जेसि भारी। \nगर्भ स्त्रवहिं सुनि निसिचर नारी।।\nनाघि सिंधु एहि पारहि आवा। \nसबद किलकिला कपिन्ह सुनावा।।\nहरषे सब बिलोकि हनुमाना। \nनूतन जन्म कपिन्ह तब जाना।।\nमुख प्रसन्न तन तेज बिराजा। \nकीन्हेसि रामचन्द्र कर काजा।।\nमिले सकल अति भए सुखारी। \nतलफत मीन पाव जिमि बारी।।\nचले हरषि रघुनायक पासा। \nपूँछत कहत नवल इतिहासा।।\nतब मधुबन भीतर सब आए। \nअंगद संमत मधु फल खाए।।\nरखवारे जब बरजन लागे। \nमुष्टि प्रहार हनत सब भागे।।\n\nदो0-जाइ पुकारे ते सब बन उजार जुबराज।\nसुनि सुग्रीव हरष कपि करि आए प्रभु काज।।28।।\n\nजौं न होति सीता सुधि पाई। \nमधुबन के फल सकहिं कि खाई।।\nएहि बिधि मन बिचार कर राजा। \nआइ गए कपि सहित समाजा।।\nआइ सबन्हि नावा पद सीसा। \nमिलेउ सबन्हि अति प्रेम कपीसा।।\nपूँछी कुसल कुसल पद देखी। \nराम कृपाँ भा काजु बिसेषी।।\nनाथ काजु कीन्हेउ हनुमाना। \nराखे सकल कपिन्ह के प्राना।।\nसुनि सुग्रीव बहुरि तेहि मिलेऊ। \nकपिन्ह सहित रघुपति पहिं चलेऊ।\nराम कपिन्ह जब आवत देखा। \nकिएँ काजु मन हरष बिसेषा।।\nफटिक सिला बैठे द्वौ भाई। \nपरे सकल कपि चरनन्हि जाई।।\n\nदो0-प्रीति सहित सब भेटे रघुपति करुना पुंज।\nपूँछी कुसल नाथ अब कुसल देखि पद कंज।।29।।</string>
		<string name="sunder_kand2">जामवंत कह सुनु रघुराया। \nजा पर नाथ करहु तुम्ह दाया।।\nताहि सदा सुभ कुसल निरंतर। \nसुर नर मुनि प्रसन्न ता ऊपर।।\nसोइ बिजई बिनई गुन सागर। \nतासु सुजसु त्रेलोक उजागर।।\nप्रभु कीं कृपा भयउ सबु काजू। \nजन्म हमार सुफल भा आजू।।\nनाथ पवनसुत कीन्हि जो करनी। \nसहसहुँ मुख न जाइ सो बरनी।।\nपवनतनय के चरित सुहाए। \nजामवंत रघुपतिहि सुनाए।।\nसुनत कृपानिधि मन अति भाए। \nपुनि हनुमान हरषि हियँ लाए।।\nकहहु तात केहि भाँति जानकी। \nरहति करति रच्छा स्वप्रान की।।\n\nदो0-नाम पाहरु दिवस निसि ध्यान तुम्हार कपाट।\nलोचन निज पद जंत्रित जाहिं प्रान केहिं बाट।।30।। \n\nचलत मोहि चूड़ामनि दीन्ही। \nरघुपति हृदयँ लाइ सोइ लीन्ही।।\nनाथ जुगल लोचन भरि बारी। \nबचन कहे कछु जनककुमारी।।\nअनुज समेत गहेहु प्रभु चरना। \nदीन बंधु प्रनतारति हरना।।\nमन क्रम बचन चरन अनुरागी। \nकेहि अपराध नाथ हौं त्यागी।।\nअवगुन एक मोर मैं माना। \nबिछुरत प्रान न कीन्ह पयाना।।\nनाथ सो नयनन्हि को अपराधा। \nनिसरत प्रान करिहिं हठि बाधा।।\nबिरह अगिनि तनु तूल समीरा। \nस्वास जरइ छन माहिं सरीरा।।\nनयन स्त्रवहि जलु निज हित लागी। \nजरैं न पाव देह बिरहागी।\nसीता के अति बिपति बिसाला। \nबिनहिं कहें भलि दीनदयाला।।\n\nदो0-निमिष निमिष करुनानिधि जाहिं कलप सम बीति।\nबेगि चलिय प्रभु आनिअ भुज बल खल दल जीति।।31।।\n\nसुनि सीता दुख प्रभु सुख अयना। \nभरि आए जल राजिव नयना।।\nबचन काँय मन मम गति जाही। \nसपनेहुँ बूझिअ बिपति कि ताही।।\nकह हनुमंत बिपति प्रभु सोई। \nजब तव सुमिरन भजन न होई।।\nकेतिक बात प्रभु जातुधान की। \nरिपुहि जीति आनिबी जानकी।।\nसुनु कपि तोहि समान उपकारी। \nनहिं कोउ सुर नर मुनि तनुधारी।।\nप्रति उपकार करौं का तोरा। \nसनमुख होइ न सकत मन मोरा।।\nसुनु सुत उरिन मैं नाहीं। \nदेखेउँ करि बिचार मन माहीं।।\nपुनि पुनि कपिहि चितव सुरत्राता। \nलोचन नीर पुलक अति गाता।।\n\nदो0-सुनि प्रभु बचन बिलोकि मुख गात हरषि हनुमंत।\nचरन परेउ प्रेमाकुल त्राहि त्राहि भगवंत।।32।।\n\nबार बार प्रभु चहइ उठावा। \nप्रेम मगन तेहि उठब न भावा।।\nप्रभु कर पंकज कपि कें सीसा। \nसुमिरि सो दसा मगन गौरीसा।।\nसावधान मन करि पुनि संकर। \nलागे कहन कथा अति सुंदर।।\nकपि उठाइ प्रभु हृदयँ लगावा। \nकर गहि परम निकट बैठावा।।\nकहु कपि रावन पालित लंका। \nकेहि बिधि दहेउ दुर्ग अति बंका।।\nप्रभु प्रसन्न जाना हनुमाना। \nबोला बचन बिगत अभिमाना।।\nसाखामृग के बड़ि मनुसाई। \nसाखा तें साखा पर जाई।।\nनाघि सिंधु हाटकपुर जारा। \nनिसिचर गन बिधि बिपिन उजारा।\nसो सब तव प्रताप रघुराई। \nनाथ न कछू मोरि प्रभुताई।।\n\nदो0- ता कहुँ प्रभु कछु अगम नहिं जा पर तुम्ह अनुकुल।\nतब प्रभावँ बड़वानलहिं जारि सकइ खलु तूल।।33।।\n\n\नाथ भगति अति सुखदायनी। \nदेहु कृपा करि अनपायनी।।\nसुनि प्रभु परम सरल कपि बानी। \nएवमस्तु तब कहेउ भवानी।।\nउमा राम सुभाउ जेहिं जाना। \nताहि भजनु तजि भाव न आना।।\nयह संवाद जासु उर आवा। \nरघुपति चरन भगति सोइ पावा।।\nसुनि प्रभु बचन कहहिं कपिबृंदा। \nजय जय जय कृपाल सुखकंदा।।\nतब रघुपति कपिपतिहि बोलावा। \nकहा चलैं कर करहु बनावा।।\nअब बिलंबु केहि कारन कीजे। \nतुरत कपिन्ह कहुँ आयसु दीजे।।\nकौतुक देखि सुमन बहु बरषी। \nनभ तें भवन चले सुर हरषी।।\n\nदो0-कपिपति बेगि बोलाए आए जूथप जूथ।\nनाना बरन अतुल बल बानर भालु बरूथ।।34।।\n\nप्रभु पद पंकज नावहिं सीसा। \nगरजहिं भालु महाबल कीसा।।\nदेखी राम सकल कपि सेना। \nचितइ कृपा करि राजिव नैना।।\nराम कृपा बल पाइ कपिंदा। \nभए पच्छजुत मनहुँ गिरिंदा।।\nहरषि राम तब कीन्ह पयाना। \nसगुन भए सुंदर सुभ नाना।।\nजासु सकल मंगलमय कीती। \nतासु पयान सगुन यह नीती।।\nप्रभु पयान जाना बैदेहीं। \nफरकि बाम अँग जनु कहि देहीं।।\nजोइ जोइ सगुन जानकिहि होई। \nअसगुन भयउ रावनहि सोई।।\nचला कटकु को बरनैं पारा। \nगर्जहि बानर भालु अपारा।।\nनख आयुध गिरि पादपधारी। \nचले गगन महि इच्छाचारी।।\nकेहरिनाद भालु कपि करहीं। \nडगमगाहिं दिग्गज चिक्करहीं।।\n\nछं0-चिक्करहिं दिग्गज डोल महि गिरि लोल सागर खरभरे।\nमन हरष सभ गंधर्ब सुर मुनि नाग किन्नर दुख टरे।।\nकटकटहिं मर्कट बिकट भट बहु कोटि कोटिन्ह धावहीं।\nजय राम प्रबल प्रताप कोसलनाथ गुन गन गावहीं।।1।।\nसहि सक न भार उदार अहिपति बार बारहिं मोहई।\nगह दसन पुनि पुनि कमठ पृष्ट कठोर सो किमि सोहई।।\nरघुबीर रुचिर प्रयान प्रस्थिति जानि परम सुहावनी।\nजनु कमठ खर्पर सर्पराज सो लिखत अबिचल पावनी।।2।।\nदो0-एहि बिधि जाइ कृपानिधि उतरे सागर तीर।\nजहँ तहँ लागे खान फल भालु बिपुल कपि बीर।।35।।\n\nउहाँ निसाचर रहहिं ससंका। \nजब ते जारि गयउ कपि लंका।।\nनिज निज गृहँ सब करहिं बिचारा। \nनहिं निसिचर कुल केर उबारा।।\nजासु दूत बल बरनि न जाई। \nतेहि आएँ पुर कवन भलाई।।\nदूतन्हि सन सुनि पुरजन बानी। \nमंदोदरी अधिक अकुलानी।।\nरहसि जोरि कर पति पग लागी। \nबोली बचन नीति रस पागी।।\nकंत करष हरि सन परिहरहू। \nमोर कहा अति हित हियँ धरहु।।\nसमुझत जासु दूत कइ करनी। \nस्त्रवहीं गर्भ रजनीचर धरनी।।\nतासु नारि निज सचिव बोलाई। \nपठवहु कंत जो चहहु भलाई।।\nतब कुल कमल बिपिन दुखदाई। \nसीता सीत निसा सम आई।।\nसुनहु नाथ सीता बिनु दीन्हें। \nहित न तुम्हार संभु अज कीन्हें।।\n\nदो0–राम बान अहि गन सरिस निकर निसाचर भेक।\nजब लगि ग्रसत न तब लगि जतनु करहु तजि टेक।।36।।\n\nश्रवन सुनी सठ ता करि बानी। \nबिहसा जगत बिदित अभिमानी।।\nसभय सुभाउ नारि कर साचा। \nमंगल महुँ भय मन अति काचा।।\nजौं आवइ मर्कट कटकाई। \nजिअहिं बिचारे निसिचर खाई।।\nकंपहिं लोकप जाकी त्रासा। \nतासु नारि सभीत बड़ि हासा।।\nअस कहि बिहसि ताहि उर लाई। \nचलेउ सभाँ ममता अधिकाई।।\nमंदोदरी हृदयँ कर चिंता। \nभयउ कंत पर बिधि बिपरीता।।\nबैठेउ सभाँ खबरि असि पाई। \nसिंधु पार सेना सब आई।।\nबूझेसि सचिव उचित मत कहहू। \nते सब हँसे मष्ट करि रहहू।।\nजितेहु सुरासुर तब श्रम नाहीं। \nनर बानर केहि लेखे माही।।\n\nदो0-सचिव बैद गुर तीनि जौं प्रिय बोलहिं भय आस।\nराज धर्म तन तीनि कर होइ बेगिहीं नास।।37।।\n\nसोइ रावन कहुँ बनि सहाई। \nअस्तुति करहिं सुनाइ सुनाई।।\nअवसर जानि बिभीषनु आवा। \nभ्राता चरन सीसु तेहिं नावा।।\nपुनि सिरु नाइ बैठ निज आसन। \nबोला बचन पाइ अनुसासन।।\nजौ कृपाल पूँछिहु मोहि बाता। \nमति अनुरुप कहउँ हित ताता।।\nजो आपन चाहै कल्याना। \nसुजसु सुमति सुभ गति सुख नाना।।\nसो परनारि लिलार गोसाईं। \nतजउ चउथि के चंद कि नाई।।\nचौदह भुवन एक पति होई। \nभूतद्रोह तिष्टइ नहिं सोई।।\nगुन सागर नागर नर जोऊ। \nअलप लोभ भल कहइ न कोऊ।।\n\nदो0- काम क्रोध मद लोभ सब नाथ नरक के पंथ।\nसब परिहरि रघुबीरहि भजहु भजहिं जेहि संत।।38।।\n\nतात राम नहिं नर भूपाला। \nभुवनेस्वर कालहु कर काला।।\nब्रह्म अनामय अज भगवंता। \nब्यापक अजित अनादि अनंता।।\nगो द्विज धेनु देव हितकारी। \nकृपासिंधु मानुष तनुधारी।।\nजन रंजन भंजन खल ब्राता। \nबेद धर्म रच्छक सुनु भ्राता।।\nताहि बयरु तजि नाइअ माथा। \nप्रनतारति भंजन रघुनाथा।।\nदेहु नाथ प्रभु कहुँ बैदेही। \nभजहु राम बिनु हेतु सनेही।।\nसरन गएँ प्रभु ताहु न त्यागा। \nबिस्व द्रोह कृत अघ जेहि लागा।।\nजासु नाम त्रय ताप नसावन। \nसोइ प्रभु प्रगट समुझु जियँ रावन।।\n\nदो0-बार बार पद लागउँ बिनय करउँ दससीस।\nपरिहरि मान मोह मद भजहु कोसलाधीस।।39(क)।।\nमुनि पुलस्ति निज सिष्य सन कहि पठई यह बात।\nतुरत सो मैं प्रभु सन कही पाइ सुअवसरु तात।।39(ख)।।\n\nमाल्यवंत अति सचिव सयाना। \nतासु बचन सुनि अति सुख माना।।\nतात अनुज तव नीति बिभूषन। \nसो उर धरहु जो कहत बिभीषन।।\nरिपु उतकरष कहत सठ दोऊ। \nदूरि न करहु इहाँ हइ कोऊ।।\nमाल्यवंत गृह गयउ बहोरी। \nकहइ बिभीषनु पुनि कर जोरी।।\nसुमति कुमति सब कें उर रहहीं। \nनाथ पुरान निगम अस कहहीं।।\nजहाँ सुमति तहँ संपति नाना। \nजहाँ कुमति तहँ बिपति निदाना।।\nतव उर कुमति बसी बिपरीता। \nहित अनहित मानहु रिपु प्रीता।।\nकालराति निसिचर कुल केरी। \nतेहि सीता पर प्रीति घनेरी।।\n\nदो0-तात चरन गहि मागउँ राखहु मोर दुलार।\nसीत देहु राम कहुँ अहित न होइ तुम्हार।।40।।\n\nबुध पुरान श्रुति संमत बानी। \nकही बिभीषन नीति बखानी।।\nसुनत दसानन उठा रिसाई। \nखल तोहि निकट मुत्यु अब आई।।\nजिअसि सदा सठ मोर जिआवा। \nरिपु कर पच्छ मूढ़ तोहि भावा।।\nकहसि न खल अस को जग माहीं। \nभुज बल जाहि जिता मैं नाही।।\nमम पुर बसि तपसिन्ह पर प्रीती। \nसठ मिलु जाइ तिन्हहि कहु नीती।।\nअस कहि कीन्हेसि चरन प्रहारा। \nअनुज गहे पद बारहिं बारा।।\nउमा संत कइ इहइ बड़ाई। \nमंद करत जो करइ भलाई।।\nतुम्ह पितु सरिस भलेहिं मोहि मारा। \nरामु भजें हित नाथ तुम्हारा।।\nसचिव संग लै नभ पथ गयऊ। \nसबहि सुनाइ कहत अस भयऊ।।\n\nदो0=रामु सत्यसंकल्प प्रभु सभा कालबस तोरि।\nमै रघुबीर सरन अब जाउँ देहु जनि खोरि।।41।।\n\nअस कहि चला बिभीषनु जबहीं। \nआयूहीन भए सब तबहीं।।\nसाधु अवग्या तुरत भवानी। \nकर कल्यान अखिल कै हानी।।\nरावन जबहिं बिभीषन त्यागा। \nभयउ बिभव बिनु तबहिं अभागा।।\nचलेउ हरषि रघुनायक पाहीं। \nकरत मनोरथ बहु मन माहीं।।\nदेखिहउँ जाइ चरन जलजाता। \nअरुन मृदुल सेवक सुखदाता।।\nजे पद परसि तरी रिषिनारी। \nदंडक कानन पावनकारी।।\nजे पद जनकसुताँ उर लाए। \nकपट कुरंग संग धर धाए।।\nहर उर सर सरोज पद जेई। \nअहोभाग्य मै देखिहउँ तेई।।\n\nदो0= जिन्ह पायन्ह के पादुकन्हि भरतु रहे मन लाइ।\nते पद आजु बिलोकिहउँ इन्ह नयनन्हि अब जाइ।।42।।\n\nएहि बिधि करत सप्रेम बिचारा। \nआयउ सपदि सिंधु एहिं पारा।।\nकपिन्ह बिभीषनु आवत देखा। \nजाना कोउ रिपु दूत बिसेषा।।\nताहि राखि कपीस पहिं आए। \nसमाचार सब ताहि सुनाए।।\nकह सुग्रीव सुनहु रघुराई। \nआवा मिलन दसानन भाई।।\nकह प्रभु सखा बूझिऐ काहा। \nकहइ कपीस सुनहु नरनाहा।।\nजानि न जाइ निसाचर माया। \nकामरूप केहि कारन आया।।\nभेद हमार लेन सठ आवा। \nराखिअ बाँधि मोहि अस भावा।।\nसखा नीति तुम्ह नीकि बिचारी। \nमम पन सरनागत भयहारी।।\nसुनि प्रभु बचन हरष हनुमाना। \nसरनागत बच्छल भगवाना।।\n\nदो0=सरनागत कहुँ जे तजहिं निज अनहित अनुमानि।\nते नर पावँर पापमय तिन्हहि बिलोकत हानि।।43।।\n\nकोटि बिप्र बध लागहिं जाहू। \nआएँ सरन तजउँ नहिं ताहू।।\nसनमुख होइ जीव मोहि जबहीं। \nजन्म कोटि अघ नासहिं तबहीं।।\nपापवंत कर सहज सुभाऊ। \nभजनु मोर तेहि भाव न काऊ।।\nजौं पै दुष्टहदय सोइ होई। \nमोरें सनमुख आव कि सोई।।\nनिर्मल मन जन सो मोहि पावा। \nमोहि कपट छल छिद्र न भावा।।\nभेद लेन पठवा दससीसा। \nतबहुँ न कछु भय हानि कपीसा।।\nजग महुँ सखा निसाचर जेते। \nलछिमनु हनइ निमिष महुँ तेते।।\nजौं सभीत आवा सरनाई। \nरखिहउँ ताहि प्रान की नाई।।\n\nदो0=उभय भाँति तेहि आनहु हँसि कह कृपानिकेत।\nजय कृपाल कहि चले अंगद हनू समेत।।44।।\n\nसादर तेहि आगें करि बानर। \nचले जहाँ रघुपति करुनाकर।।\nदूरिहि ते देखे द्वौ भ्राता। \nनयनानंद दान के दाता।।\nबहुरि राम छबिधाम बिलोकी। \nरहेउ ठटुकि एकटक पल रोकी।।\nभुज प्रलंब कंजारुन लोचन। \nस्यामल गात प्रनत भय मोचन।।\nसिंघ कंध आयत उर सोहा। \nआनन अमित मदन मन मोहा।।\nनयन नीर पुलकित अति गाता। \nमन धरि धीर कही मृदु बाता।।\nनाथ दसानन कर मैं भ्राता। \nनिसिचर बंस जनम सुरत्राता।।\nसहज पापप्रिय तामस देहा। \nजथा उलूकहि तम पर नेहा।।\n\nदो0-श्रवन सुजसु सुनि आयउँ प्रभु भंजन भव भीर।\nत्राहि त्राहि आरति हरन सरन सुखद रघुबीर।।45।।\n\nअस कहि करत दंडवत देखा। \nतुरत उठे प्रभु हरष बिसेषा।।\nदीन बचन सुनि प्रभु मन भावा। \nभुज बिसाल गहि हृदयँ लगावा।।\nअनुज सहित मिलि ढिग बैठारी। \nबोले बचन भगत भयहारी।।\nकहु लंकेस सहित परिवारा। \nकुसल कुठाहर बास तुम्हारा।।\nखल मंडलीं बसहु दिनु राती। \nसखा धरम निबहइ केहि भाँती।।\nमैं जानउँ तुम्हारि सब रीती। \nअति नय निपुन न भाव अनीती।।\nबरु भल बास नरक कर ताता। \nदुष्ट संग जनि देइ बिधाता।।\nअब पद देखि कुसल रघुराया। \nजौं तुम्ह कीन्ह जानि जन दाया।।\n\nदो0-तब लगि कुसल न जीव कहुँ सपनेहुँ मन बिश्राम।\nजब लगि भजत न राम कहुँ सोक धाम तजि काम।।46।।\n\nतब लगि हृदयँ बसत खल नाना। \nलोभ मोह मच्छर मद माना।।\nजब लगि उर न बसत रघुनाथा। \nधरें चाप सायक कटि भाथा।।\nममता तरुन तमी अँधिआरी। \nराग द्वेष उलूक सुखकारी।।\nतब लगि बसति जीव मन माहीं। \nजब लगि प्रभु प्रताप रबि नाहीं।।\nअब मैं कुसल मिटे भय भारे। \nदेखि राम पद कमल तुम्हारे।।\nतुम्ह कृपाल जा पर अनुकूला। \nताहि न ब्याप त्रिबिध भव सूला।।\nमैं निसिचर अति अधम सुभाऊ। \nसुभ आचरनु कीन्ह नहिं काऊ।।\nजासु रूप मुनि ध्यान न आवा। \nतेहिं प्रभु हरषि हृदयँ मोहि लावा।।\n\nदो0–अहोभाग्य मम अमित अति राम कृपा सुख पुंज।\nदेखेउँ नयन बिरंचि सिब सेब्य जुगल पद कंज।।47।।\n\nसुनहु सखा निज कहउँ सुभाऊ। \nजान भुसुंडि संभु गिरिजाऊ।।\nजौं नर होइ चराचर द्रोही। \nआवे सभय सरन तकि मोही।।\nतजि मद मोह कपट छल नाना। \nकरउँ सद्य तेहि साधु समाना।।\nजननी जनक बंधु सुत दारा। \nतनु धनु भवन सुह्रद परिवारा।।\nसब कै ममता ताग बटोरी। \nमम पद मनहि बाँध बरि डोरी।।\nसमदरसी इच्छा कछु नाहीं। \nहरष सोक भय नहिं मन माहीं।।\nअस सज्जन मम उर बस कैसें। \nलोभी हृदयँ बसइ धनु जैसें।।\nतुम्ह सारिखे संत प्रिय मोरें। \nधरउँ देह नहिं आन निहोरें।।\n\nदो0- सगुन उपासक परहित निरत नीति दृढ़ नेम।\nते नर प्रान समान मम जिन्ह कें द्विज पद प्रेम।।48।।\n\nसुनु लंकेस सकल गुन तोरें। \nतातें तुम्ह अतिसय प्रिय मोरें।।\nराम बचन सुनि बानर जूथा। \nसकल कहहिं जय कृपा बरूथा।।\nसुनत बिभीषनु प्रभु कै बानी। \nनहिं अघात श्रवनामृत जानी।।\nपद अंबुज गहि बारहिं बारा। \nहृदयँ समात न प्रेमु अपारा।।\nसुनहु देव सचराचर स्वामी। \nप्रनतपाल उर अंतरजामी।।\nउर कछु प्रथम बासना रही। \nप्रभु पद प्रीति सरित सो बही।।\nअब कृपाल निज भगति पावनी। \nदेहु सदा सिव मन भावनी।।\nएवमस्तु कहि प्रभु रनधीरा। \nमागा तुरत सिंधु कर नीरा।।\nजदपि सखा तव इच्छा नाहीं। \nमोर दरसु अमोघ जग माहीं।।\nअस कहि राम तिलक तेहि सारा। \nसुमन बृष्टि नभ भई अपारा।।\n\nदो0-रावन क्रोध अनल निज स्वास समीर प्रचंड।\nजरत बिभीषनु राखेउ दीन्हेहु राजु अखंड।।49(क)।।\nजो संपति सिव रावनहि दीन्हि दिएँ दस माथ। \nसोइ संपदा बिभीषनहि सकुचि दीन्ह रघुनाथ।।49(ख)।।\n\nअस प्रभु छाड़ि भजहिं जे आना। \nते नर पसु बिनु पूँछ बिषाना।।\nनिज जन जानि ताहि अपनावा। \nप्रभु सुभाव कपि कुल मन भावा।।\nपुनि सर्बग्य सर्ब उर बासी। \nसर्बरूप सब रहित उदासी।।\nबोले बचन नीति प्रतिपालक। \nकारन मनुज दनुज कुल घालक।।\nसुनु कपीस लंकापति बीरा। \nकेहि बिधि तरिअ जलधि गंभीरा।।\nसंकुल मकर उरग झष जाती। \nअति अगाध दुस्तर सब भाँती।।\nकह लंकेस सुनहु रघुनायक। \nकोटि सिंधु सोषक तव सायक।।\nजद्यपि तदपि नीति असि गाई। \nबिनय करिअ सागर सन जाई।।\n\nदो0-प्रभु तुम्हार कुलगुर जलधि कहिहि उपाय बिचारि।\nबिनु प्रयास सागर तरिहि सकल भालु कपि धारि।।50।।\n\nसखा कही तुम्ह नीकि उपाई। \nकरिअ दैव जौं होइ सहाई।।\nमंत्र न यह लछिमन मन भावा। \nराम बचन सुनि अति दुख पावा।।\nनाथ दैव कर कवन भरोसा। \nसोषिअ सिंधु करिअ मन रोसा।।\nकादर मन कहुँ एक अधारा। \nदैव दैव आलसी पुकारा।।\nसुनत बिहसि बोले रघुबीरा। \nऐसेहिं करब धरहु मन धीरा।।\nअस कहि प्रभु अनुजहि समुझाई। \nसिंधु समीप गए रघुराई।।\nप्रथम प्रनाम कीन्ह सिरु नाई। \nबैठे पुनि तट दर्भ डसाई।।\nजबहिं बिभीषन प्रभु पहिं आए। \nपाछें रावन दूत पठाए।।\n\nदो0-सकल चरित तिन्ह देखे धरें कपट कपि देह।\nप्रभु गुन हृदयँ सराहहिं सरनागत पर नेह।।51।।\n\nप्रगट बखानहिं राम सुभाऊ। \nअति सप्रेम गा बिसरि दुराऊ।।\nरिपु के दूत कपिन्ह तब जाने। \nसकल बाँधि कपीस पहिं आने।।\nकह सुग्रीव सुनहु सब बानर। \nअंग भंग करि पठवहु निसिचर।।\nसुनि सुग्रीव बचन कपि धाए। \nबाँधि कटक चहु पास फिराए।।\nबहु प्रकार मारन कपि लागे। \nदीन पुकारत तदपि न त्यागे।।\nजो हमार हर नासा काना। \nतेहि कोसलाधीस कै आना।।\nसुनि लछिमन सब निकट बोलाए। \nदया लागि हँसि तुरत छोडाए।।\nरावन कर दीजहु यह पाती। \nलछिमन बचन बाचु कुलघाती।।\n\nदो0-कहेहु मुखागर मूढ़ सन मम संदेसु उदार।\nसीता देइ मिलेहु न त आवा काल तुम्हार।।52।।\n\nतुरत नाइ लछिमन पद माथा। \nचले दूत बरनत गुन गाथा।।\nकहत राम जसु लंकाँ आए। \nरावन चरन सीस तिन्ह नाए।।\nबिहसि दसानन पूँछी बाता। \nकहसि न सुक आपनि कुसलाता।।\nपुनि कहु खबरि बिभीषन केरी। \nजाहि मृत्यु आई अति नेरी।।\nकरत राज लंका सठ त्यागी। \nहोइहि जब कर कीट अभागी।।\nपुनि कहु भालु कीस कटकाई। \nकठिन काल प्रेरित चलि आई।।\nजिन्ह के जीवन कर रखवारा। \nभयउ मृदुल चित सिंधु बिचारा।।\nकहु तपसिन्ह कै बात बहोरी। \nजिन्ह के हृदयँ त्रास अति मोरी।।\n\nदो0–की भइ भेंट कि फिरि गए श्रवन सुजसु सुनि मोर।\nकहसि न रिपु दल तेज बल बहुत चकित चित तोर।।53।।\n\nनाथ कृपा करि पूँछेहु जैसें। \nमानहु कहा क्रोध तजि तैसें।।\nमिला जाइ जब अनुज तुम्हारा। \nजातहिं राम तिलक तेहि सारा।।\nरावन दूत हमहि सुनि काना। \nकपिन्ह बाँधि दीन्हे दुख नाना।।\nश्रवन नासिका काटै लागे। \nराम सपथ दीन्हे हम त्यागे।।\nपूँछिहु नाथ राम कटकाई। \nबदन कोटि सत बरनि न जाई।।\nनाना बरन भालु कपि धारी। \nबिकटानन बिसाल भयकारी।।\nजेहिं पुर दहेउ हतेउ सुत तोरा। \nसकल कपिन्ह महँ तेहि बलु थोरा।।\nअमित नाम भट कठिन कराला। \nअमित नाग बल बिपुल बिसाला।।\n\nदो0-द्विबिद मयंद नील नल अंगद गद बिकटासि।\nदधिमुख केहरि निसठ सठ जामवंत बलरासि।।54।।\n\nए कपि सब सुग्रीव समाना। \nइन्ह सम कोटिन्ह गनइ को नाना।।\nराम कृपाँ अतुलित बल तिन्हहीं। \nतृन समान त्रेलोकहि गनहीं।।\nअस मैं सुना श्रवन दसकंधर। \nपदुम अठारह जूथप बंदर।।\nनाथ कटक महँ सो कपि नाहीं। \nजो न तुम्हहि जीतै रन माहीं।।\nपरम क्रोध मीजहिं सब हाथा। \nआयसु पै न देहिं रघुनाथा।।\nसोषहिं सिंधु सहित झष ब्याला। \nपूरहीं न त भरि कुधर बिसाला।।\nमर्दि गर्द मिलवहिं दससीसा। \nऐसेइ बचन कहहिं सब कीसा।।\nगर्जहिं तर्जहिं सहज असंका। \nमानहु ग्रसन चहत हहिं लंका।।\n\nदो0–सहज सूर कपि भालु सब पुनि सिर पर प्रभु राम।\nरावन काल कोटि कहु जीति सकहिं संग्राम।।55।।\n\nराम तेज बल बुधि बिपुलाई। \nतब भ्रातहि पूँछेउ नय नागर।।\nतासु बचन सुनि सागर पाहीं। \nमागत पंथ कृपा मन माहीं।।\nसुनत बचन बिहसा दससीसा। \nजौं असि मति सहाय कृत कीसा।।\nसहज भीरु कर बचन दृढ़ाई। \nसागर सन ठानी मचलाई।।\nमूढ़ मृषा का करसि बड़ाई। \nरिपु बल बुद्धि थाह मैं पाई।।\nसचिव सभीत बिभीषन जाकें। \nबिजय बिभूति कहाँ जग ताकें।।\nसुनि खल बचन दूत रिस बाढ़ी। \nसमय बिचारि पत्रिका काढ़ी।।\nरामानुज दीन्ही यह पाती। \nनाथ बचाइ जुड़ावहु छाती।।\nबिहसि बाम कर लीन्ही रावन। \nसचिव बोलि सठ लाग बचावन।।\n\nदो0–बातन्ह मनहि रिझाइ सठ जनि घालसि कुल खीस।\nराम बिरोध न उबरसि सरन बिष्नु अज ईस।।56(क)।।\nहोहि कि राम सरानल खल कुल सहित पतंग।।56(ख)।।\n\nसुनत सभय मन मुख मुसुकाई। \nकहत दसानन सबहि सुनाई।।\nभूमि परा कर गहत अकासा। \nलघु तापस कर बाग बिलासा।।\nकह सुक नाथ सत्य सब बानी। \nसमुझहु छाड़ि प्रकृति अभिमानी।।\nसुनहु बचन मम परिहरि क्रोधा। \nनाथ राम सन तजहु बिरोधा।।\nअति कोमल रघुबीर सुभाऊ। \nजद्यपि अखिल लोक कर राऊ।।\nमिलत कृपा तुम्ह पर प्रभु करिही। \nउर अपराध न एकउ धरिही।।\nजनकसुता रघुनाथहि दीजे। \nएतना कहा मोर प्रभु कीजे।\nजब तेहिं कहा देन बैदेही। \nचरन प्रहार कीन्ह सठ तेही।।\nनाइ चरन सिरु चला सो तहाँ। \nकृपासिंधु रघुनायक जहाँ।।\nकरि प्रनामु निज कथा सुनाई। \nराम कृपाँ आपनि गति पाई।।\nरिषि अगस्ति कीं साप भवानी। \nराछस भयउ रहा मुनि ग्यानी।।\nबंदि राम पद बारहिं बारा। \nमुनि निज आश्रम कहुँ पगु धारा।।\n\nदो0-बिनय न मानत जलधि जड़ गए तीन दिन बीति।\nबोले राम सकोप तब भय बिनु होइ न प्रीति।।57।।\nलछिमन बान सरासन आनू। \nसोषौं बारिधि बिसिख कृसानू।।\nसठ सन बिनय कुटिल सन प्रीती। \nसहज कृपन सन सुंदर नीती।।\nममता रत सन ग्यान कहानी। \nअति लोभी सन बिरति बखानी।।\nक्रोधिहि सम कामिहि हरि कथा। \nऊसर बीज बएँ फल जथा।।\nअस कहि रघुपति चाप चढ़ावा। \nयह मत लछिमन के मन भावा।।\nसंघानेउ प्रभु बिसिख कराला। \nउठी उदधि उर अंतर ज्वाला।।\nमकर उरग झष गन अकुलाने। \nजरत जंतु जलनिधि जब जाने।।\nकनक थार भरि मनि गन नाना। \nबिप्र रूप आयउ तजि माना।।\n\nदो0-काटेहिं पइ कदरी फरइ कोटि जतन कोउ सींच।\nबिनय न मान खगेस सुनु डाटेहिं पइ नव नीच।।58।।\n\nसभय सिंधु गहि पद प्रभु केरे। \nछमहु नाथ सब अवगुन मेरे।।\nगगन समीर अनल जल धरनी। \nइन्ह कइ नाथ सहज जड़ करनी।।\nतव प्रेरित मायाँ उपजाए। \nसृष्टि हेतु सब ग्रंथनि गाए।।\nप्रभु आयसु जेहि कहँ जस अहई। \nसो तेहि भाँति रहे सुख लहई।।\nप्रभु भल कीन्ही मोहि सिख दीन्ही। \nमरजादा पुनि तुम्हरी कीन्ही।।\nढोल गवाँर सूद्र पसु नारी। \nसकल ताड़ना के अधिकारी।।\nप्रभु प्रताप मैं जाब सुखाई। \nउतरिहि कटकु न मोरि बड़ाई।।\nप्रभु अग्या अपेल श्रुति गाई। \nकरौं सो बेगि जौ तुम्हहि सोहाई।।\n\nदो0-सुनत बिनीत बचन अति कह कृपाल मुसुकाइ।\nजेहि बिधि उतरै कपि कटकु तात सो कहहु उपाइ।।59।।\n\nनाथ नील नल कपि द्वौ भाई। \nलरिकाई रिषि आसिष पाई।nतिन्ह के परस किएँ गिरि भारे। \nतरिहहिं जलधि प्रताप तुम्हारे।\nमैं पुनि उर धरि प्रभुताई। \nकरिहउँ बल अनुमान सहाई।।\nएहि बिधि नाथ पयोधि बँधाइअ। \nजेहिं यह सुजसु लोक तिहुँ गाइअ।।\nएहि सर मम उत्तर तट बासी। \nहतहु नाथ खल नर अघ रासी।।\nसुनि कृपाल सागर मन पीरा। \nतुरतहिं हरी राम रनधीरा।।\nदेखि राम बल पौरुष भारी। \nहरषि पयोनिधि भयउ सुखारी।।\nसकल चरित कहि प्रभुहि सुनावा। \nचरन बंदि पाथोधि सिधावा।।\n\nछं0-निज भवन गवनेउ सिंधु श्रीरघुपतिहि यह मत भायऊ।\nयह चरित कलि मलहर जथामति दास तुलसी गायऊ।।\nसुख भवन संसय समन दवन बिषाद रघुपति गुन गना।\nतजि सकल आस भरोस गावहि सुनहि संतत सठ मना।।\n\nदो0-सकल सुमंगल दायक रघुनायक गुन गान।\nसादर सुनहिं ते तरहिं भव सिंधु बिना जलजान।।60।।\n\nइति श्रीमद्रामचरितमानसे सकलकलिकलुषविध्वंसने पञ्चमः सोपानः समाप्तः ।\n\n\n </string>
    

</resources>
